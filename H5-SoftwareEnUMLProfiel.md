Software en UML profiel 
========================

Software en UML profiel
=======================

Voor de toepassing van het metamodel is een UML-profiel met stereotypen gemaakt
voor toepassing in modelleersoftware.

Modelleersoftware
-----------------

Er zijn verschillende sofware tools voor het modelleren van UML modellen. Een
veel gebruikte tool is Sparx Enterprise Architect (EA), dit is geen open source
maar is wijd verspreid en biedt daardoor een functionaliteit voor
interoperabiliteit tussen modelleeromgevingen van verschillende partijen. Er
zijn ook weer software tools die op basis van EA afgeleide producten kunnen
genereren.

Aanbeveling: Gebruik van Sparx Enterprise Architect software voor het modelleren
vergroot de interoperabiliteit tussen modelleeromgevingen.

Voor toepassing van MIM in EA is er een UML-profiel ontwikkeld:

-   ‘Informatiemodel’ UML-profiel, MIM-alt2: UML profiel voor implementatie
    binnen EA. Stereotypen conform MIM alternatief 2. Ontwikkeld binnen project
    Metamodel MIM.

Implementatiesoftware
---------------------

Voor het toepassen van de in UML opgestelde informatiemodellen naar
specificaties voor berichtenverkeer is er een vertaling van het informatiemodel
naar de structuur van het berichtenverkeer nodig. In overeenstemming met het
globaal ontwerp Gegevenstromen Laaninfrastructuur zijn linked data en XML
gestructureerd berichtenverkeer als implementatie gekozen. Linked data heeft
daarbij de voorkeur. Bijzonder vermelding is voor geo-data. Linked data
standaarden kunnen daar in worden gebruikt maar zijn echter niet in alle
gevallen haalbaar of praktisch. De standaarden van het OGC, INSPIRE en NEN3610
voor geo-data zijn de huidige bewezen en stabiele standaarden die met name
tussen overheden goed werken.[^1]

[^1]: Globaal ontwerp Gegevensstromen Laaninfrastructuur

Een tool die gebruikt kan worden voor het genereren van GML (XML) of RDF schema
(linked data) van uit het UML van het informatiemodel is Imvertor. Aan de hand
van in standaarden beschreven vertaalregels worden de schema’s in het correcte
format gegenereerd. Imvertor kan daarnaast verschillende documentatie producten
genereren.
